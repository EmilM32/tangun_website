<h1>Mitologia</h1>

<div class="panel panel-default">
  <div class="panel-body"><p>

Nazwa państwa Koryo pochodzi od Chińskiego diagramu (Koali) tłumaczenie to – wysoki i piękny,  nazwa państwa Korea – słowo pochodzenia portugalskiego.<br />
<br />
Tangun (zwany też Sonsin)– mitologiczny przodek narodu koreańskiego. Stał się postacią, na której utworzyła się religia wyznawana w Korei południowej.<br />
<br />
Tangun  pojawił się na ziemi koreańskiej 3 dnia 10 miesiąca 2457 roku p.n.e.<br />
<br />
Uczył wiary w boga, zasad postępowania i praw rządzących kontaktami międzyludzkimi .<br />
<br />
Żył 125 lat. W 2333 p.n.e. założył państwo Dzosan. Rządził nim mądrze i sprawiedliwie przez 93 lata. Wprowadził kult Hananima – władcy niebios. W 2240 p.n.e. oddał tron swemu synowi Puru i powrócił do nieba. Kult Hananima (Hanyl – niebo) związany ze składaniem ofiar, przetrwał do konca okresu Trzech Księstw. Dzień zstąpienia z niebios 3 października  stało się świętem zwanym Keczhondzol – dzień, w którym otwarło się niebo.<br />
<br />
Główne przekazy dla wyznawców: czcij Honyla, szanuj swych przodków, kochaj współziomków, nieustanie dąż do doskonałości moralnej, wzmacniaj siłę duchową, swój charakter i osobowość. Poprzez przemiany czasowe i wpływ buddyzmu powstały odmiany Tedzonggjo na przykład Samsonggoj (nauka trzech świętych mężów), Thegykdo (droga absolutna), Czholligjo (religia niebiańskich zasad). Do największych Świętych Ksiąg Tedzonggjo należą  Sehansyl mallsym (Słowa Boga w Trójcy Jedynego), Hanyl ichi (Boska zasada), Hwa samgjung (Księga Trzech spotkań).
</p></div>
</div>
<div class="panel-group">
   <div class="panel panel-info">
     <div class="panel-heading">MIT O TANGUNIE</div>
     <div class="panel-body"><p>Hwanung młodszy syn Hananima,  zapragnął zejść na ziemie. Otrzymał od ojca 3 niebiańskie pieczęcie i zgodę na rządzenie swym ludem  (Koreańczykami). Zstąpił z nieba, pojawiając się na górze Thebek. Miejsce to nazwał Sinsi (Boskie miasto). Przywiódł ze sobą  mistrza wiatrów, mistrza deszczu, mistrza obłoków i za ich pośrednictwem przekazał ludziom 360 umiejętności, a w tym uprawę roli i leczenie chorób, wpoił im zasady moralne i nauczył podporządkowywać się prawu. Wędrując spotkał w jednej z jaskiń tygrysicę i niedźwiedzicę, które modliły się do Hwanunga, by stały się istotami ludzkimi. Zlitował się nad nimi i dał  każdej wiązkę piołunu i dwadzieścia ząbków czosnku. Rzekł: ”Jeżeli zjecie to święte jadło i nie spojrzyjcie na światło słoneczne przez 100 dni, staniecie się ludźmi”.<br /><br />

     Niedźwiedzica i tygrysica zabrały pożywienie, zjadły je i ukryły się w jaskini. Po dwudziestu jeden dniach niedźwiedzica zmieniła się w kobietę. Złośliwa tygrysica nadal pozostała zwierzęciem. Niedźwiedzica przemieniona w kobietę modliła się do Hwanung o męża. On wysłuchał ją i połączył się z nią. Poczęła syna, który miał na imię Tangun.<br /><br />

     Tangun przybył do Phenianu i założył państwo Dzosan. Tangun do dnia dzisiejszego pobudza wyobraźnię  Koreańczykow. Dawniej liczono lata  według ery Tanguna (4348 r. to 2015 r.).<br /><br />

     Jaskinia odwiedzana jest ciągle w malowniczych górach Mjohjang jako Tangun kul.</div>
   </div>
   <div class="panel panel-info">
     <div class="panel-heading">Tangun</div>
     <div class="panel-body"><img src="https://i1.wp.com/pekho.pl/wp-content/uploads/2016/01/tangun.jpg" alt="tangun" class="img-responsive" id="imgTangun"/></div>
   </div>
   <div class="panel panel-info">
     <div class="panel-heading">BÓSTWA I POSTACIE Z MITOLOGII KOREI</div>
     <div class="panel-body">
       <table class="table table-hover">
        <tbody>
          <tr>
            <td class="text-center"><b>Chilsong</b></td>
            <td class="text-center">Bóstwo siedmiu gwiazd rządzi losami ludzi, czczona jako łaska macierzyństwa.</td>
          </tr>
          <tr>
            <td class="text-center"><b>Hananim lub Hanyl</b></td>
            <td class="text-center">Władca niebios.</td>
          </tr>
          <tr>
            <td class="text-center"><b>Hemosu</b></td>
            <td class="text-center">Pierwszy władca Kogurjo</td>
          </tr>
          <tr>
            <td class="text-center"><b>Horangi</b></td>
            <td class="text-center">Tygrys, władca gór, krwiożercze zwierze.</td>
          </tr>
          <tr>
            <td class="text-center"><b>Hwanin</b></td>
            <td class="text-center">Cesarz niebios</td>
          </tr>
          <tr>
            <td class="text-center"><b>Hwanung</b></td>
            <td class="text-center">Syn Hahanima, ojciec Tanguna</td>
          </tr>
          <tr>
            <td class="text-center"><b>Rjong</b></td>
            <td class="text-center">Smok, symbol władzy królewskiej</td>
          </tr>
          <tr>
            <td class="text-center"><b>Kirin</b></td>
            <td class="text-center">Jednorożec, symbol doskonałości i szczęścia</td>
          </tr>
          <tr>
            <td class="text-center"><b>Kwanym</b></td>
            <td class="text-center">Bogini miłosierdzia</td>
          </tr>
          <tr>
            <td class="text-center"><b>Mansin Sindzu</b></td>
            <td class="text-center">Władczyni duchów, opiekunka szamanek</td>
          </tr>
          <tr>
            <td class="text-center"><b>Miryknim</b></td>
            <td class="text-center">Budda Majttreja wcielał się w najlepszych rycerzy Hwarang – Budda  rycerskiej  doskonałości</td>
          </tr>
          <tr>
            <td class="text-center"><b>Pom</b></td>
            <td class="text-center">Tygrys, symbol odwagi i wierności</td>
          </tr>
          <tr>
            <td class="text-center"><b>Samsong</b></td>
            <td class="text-center">Trzy bóstwa  (Sansin, Toksong, Chilsong)</td>
          </tr>
          <tr>
            <td class="text-center"><b>Sansin</b></td>
            <td class="text-center">Bóstwo gór, podlega mu wszystko na powierzchni i wewnątrz gór</td>
          </tr>
          <tr>
            <td class="text-center"><b>Sasin</b></td>
            <td class="text-center">Mityczne zwierzęta</td>
          </tr>
          <tr>
            <td class="text-center"><b>Czhongnjong</b></td>
            <td class="text-center">seledynowy smok – wschód</td>
          </tr>
          <tr>
            <td class="text-center"><b>Pekho</b></td>
            <td class="text-center">biały tygrys  – zachód</td>
          </tr>
          <tr>
            <td class="text-center"><b>Hejonmu</b></td>
            <td class="text-center">wężo/żółw – północ</td>
          </tr>
          <tr>
            <td class="text-center"><b>Dzudzak</b></td>
            <td class="text-center">czerwony feniks –południe</td>
          </tr>
          <tr>
            <td class="text-center"><b>Sangakssi</b></td>
            <td class="text-center">demon dziewczyna, urodziła dziecko jako dziewica</td>
          </tr>
          <tr>
            <td class="text-center"><b>Tangun</b></td>
            <td class="text-center">pierwszy mityczny władca Korei</td>
          </tr>
          <tr>
            <td class="text-center"><b>Tokkebi</b></td>
            <td class="text-center">Koreańskie diabły, przeszkadzają ludziom, lecz ich nie krzywdzą, siedzą w przedmiotach splamionych ludzką krwią</td>
          </tr>
          <tr>
            <td class="text-center"><b>Toksong</b></td>
            <td class="text-center">Samotny święty, istnieje wiecznie i przypomina, że światłości należy szukać w sobie, a nie w świecie zewnętrznym</td>
          </tr>
        </tbody>
       </table>
     </div>
   </div>
   <div class="panel panel-default">
     <div class="panel-heading">Źródło:</div>
     <div class="panel-body"><a href="http://tyczynski.zw.pl">tyczynski.zw.pl</a></div>
   </div>
 </div>
